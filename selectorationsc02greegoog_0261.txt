240 Tte Struggle against Antony. [Pura. XIV.

bissimis dissipatis. Quis liberos, quis conjugem aspi-
cere poterat sine fletu? quis domum? quis tecta? quis
larem familiarem? Aut foedissimam mortem omnes
aut miserabilem fugam cogitabant. Haec a quibus
timebantur, eos hostis appellare dubitamus? Gravius
si quis attulerit nomen, libenter adsentiar: hoc volgari
contentus vix sum, leviore non utar.

11. Itaque cum, supplicationes justissimas ex eis
litteris quae recitatae sunt decernere debeamus, Ser-
viliusque decreverit, augebo omnino numerum dierum,
praesertim cum non uni sed tribus ducibus sint decer-
nendae. Sed hoc primum ¹faciam, ut imperatores
appellem eOS, quorum virtute, consilio, felicitate, maxi-
mis periculis servitutis atque interitus liberati sumus.
Etenim cui viginti his annis supplicatio decreta est, ut
non imperator appellaretur, aut minimis rebus gestis
aut plerumque nullis? Qam ob rem aut supplicatio
ab eo qui ante dixit decernenda non fuit, aut usitatus
honos pervolgatusque tribuendus eis, quibus etiam novi
singularesque debentur. v. 12. An si quis Hispano-
rum aut Gallorum aut Threcum mille aut duo milia
occidisset, eum hac consuetudine quae increbuit irn-
peratorem appellaret senatus: tot legionibus caesis,
tanta multitudine hostium interfecta - hostium dico? ita
inquam, hostium, quamvis hoc isti hostes domestici
’ nolint— clarissimis ducibus supplicationum honorem
tribuemus, imperatorium nomen adimemus? Quanto
enim honore, laetitia, gratulatione in hoc templum
ingredi debent'illi ipsi hujus urbis liberatores, cum
hesterno die propter eorum res gestas me ovantem et
prope triumphantem populus Romanus in Capitolium
domo tulerit, domum inde reduxerit? 13. Is enim
demum est (mea quidem sententia) justus triumphus
ac verus, cum bene de re publica meritis testimonium
a¹ consensu civitatis datur. Nam sive in communi
gaudio populi Romani uni gratulabantur, magnum

 

