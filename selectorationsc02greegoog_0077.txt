56 Impeaeltment of Verres. [Vm Vl·

, Gavio tum fueris infestus, acuon nomini, generi, juri
civium hostis. Non illi (inquam) homini, sed causae
communi libertatis, inimicus suisti. Quid enim attinu-
it, cum Mamertini, more atque instituto suo, crucem
fixissent post urbem, in via Pompeia, te jubere in ea
parte figere, quae ad fretum spectaret ; et hoc addere
-quod negare nullo modo poteS, quod omuibus audien-
tibus dixisti palam -÷ te idcirco illum locum deligere, ut
ille, quoniam se civem Romanum esse diceret, ex cruce ¹
Italiam cernere ac domum suam prospicere posset?
Itaque illa crux sola, judiceS, post conditam Messanam,
illo in loco fixa est. Italiae conspectus ad eam rem ab
isto delectus est, ut ille, in dolore cruciatuque moriens,
perangusto fretu divisa servitutis ac libertatis jura co-
gnosceret3 Italia autem alumnum suum servitutis ex-
tremo summoque supplicio adfixum videret. '

14. Facinus est vincire civem Romanum3 scelus·
verberare3 prope parricidium necare: quid dicam in
crucem tollere? verbo satis digno tam nefaria res ap·
pellari nullo modo potest. Non fuit his omnibus iste „
contentus. Spectet (inquit) petralem: in conspectu le·
grem libertatisque moriatur. Non tu hoc loco Gavium,
non unum bominem nescioquem, [civem Romanum]
sed communem libertatis et civitatis causam in illum
cruciatum et crucem egisti. Jam vero videte hominis
audaciam. Nonne eum graviter tulisse arbitramini,
quod illam civibus Romanis crucem non posset in foro,
non in comiti0, non in rostris defigere? Qud enim
his locis, in provincia sua, celebritate simillimum, re·
gione proximum potuit, elegit. Monumentum sceleris
audaciaeque suae voluit esse in conspectu Italiae, ves-
tibulo Siciliae, praetervectione omnium qui ultro citro-
que navigarent.

 

