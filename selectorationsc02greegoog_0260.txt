1v. ια] Antony’s Crualtz'ei at Parma. 239

vicinos, aut adulescentulos circumscribunt: [his enim
vitiis adfectos et talibus malos aut audacis-appellare
consuetudo solet] s. Bellum inexpiabile infert quat·
tuor consulibus unus omnium latronum taeterrimus.
Gerit idem bellum cum senatu populoque Romano.
Omnibus-quamquam ruit ipse suis cladibus-pes·
tem, vastitatem, cruciatum, tormenta denuntiat. Do-
labellae ferum et immane facinus, quod nulla barbaria
posset agnoscere, id suo consilio facturn esse testatur:
quaeque esset facturus in hac urbe, nisi eum hic ipse
Juppiter ab hoc templo atque moenibus reppulisset,
declaravit in Parmensium calamitate, quos.optimos
viros honestissimosque homines, maxime cum aucto-
ritate hujus ordinis populique Romani dignitate con-
junctos, crudelissimis exemplis interemit propudium
illud et portentum, L. Antonius, insigne odium orn·
nium hominum vel (si etiam di oderunt quos oportet)
deorum. o. Refugit animus, patres conscripti, eaque
dicere reformidat quae L. Antonius in Parmensium
liberis et conjugibus effecerit. Qas enim turpitudines
Antoni libenter [curn dedecore] subierunt, easdem per
vim laetantur aliis se intulisse. Sed vis calamitosa est, .
quam illis intulerunt: libido flagitiosa, qua Antonio·
rum oblita est vita. Est igitur quisquam, qui hostis
appellare non audeat, quorum scelere crudelitatem Kar·
thaginiensium victam esse fateatur? 1v. Qua enim in
urbe tam immanis Hannibal capta quam in Parma
surrepta Antonius? Nisi forte hujus coloniae et cete·
rarum, in quas eodem est animo, nou est hostis putan-
dus. 10. Si vero coloniarum et municipiorum sine ulla
dubitatione hostis est, quid tandem hujus censetis ur·
bis, quam ille ad explendas egestates latrocini sui
concupivit? quarn jam peritus metator et callidus
decempeda sua Saxa diviserat? Recordamini, per
deos immortalisl patres conscripti, quid hoc biduo
timuerimus a domesticis hostibus, rumoribus impro-

 

