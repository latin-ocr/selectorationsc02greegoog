L12213²d How these Treasures are Prr'zed. 49

id, cum tam multa ex illo mari bella emerserint, ,

tam multa porro in Pontum invecta sint, usque ad
hanc diem integrum inviolatumque servatum est. Hoc ¹
tertium, quod erat Syracusis, quod M. Marcellus ar·
matus et victor viderat, quod religioni concesserat,
quod cives atque incolae Syracusani colere, advenae
non solum visere, verum etiam venerari solebant, id
Verres ex templo Jovis sustulit. ’

- rs. Ut saepius ad Marcellum revertar, judices, sic
habetote: plures esse a Syracusanis istius adventu
deos, quam victoria Marcelli homines desideratos.
Etenim ille requisisse etiam dicitur Archimedem illum,
summo ingenio hominem ac disciplina, quem cum
Ι audisset interfectum, permoleste tulisse: iste omnia,
quae requisivit, non ut conservaret, verum ut asporta·
ret requisivit.

mx. rr. Jam illa quae leviora videbuntur ideo prae·
teribo,—quod mensas Delphicas e marmore, cra·
teras ex aere pulcherrimas, vim maximam vasorum
Corinthiorum ex omnibus aedibus sacris abstulit Syra-
cusis, Itaque, judices, ei qui hospites ad ea quae vi-
senda sunt solent ducere, et unum quidque ostendere,
quos illi mystagogos vocant, conversam jam habent
demonstrationem suani. Nam, ut ante demonstrabant
quid ubique esset, item nunc quid undique ablatum sit
ostendunt. . .

rs Quid tum? mediocrine tandem dolore eos adsec-
tos esse arbitramini? Non ita est, judices: primum,
quod omnes religione moventur, et deos patrios, quos
amajoribus acceperunt, colendos sibi diligenter et
retinendos esse arbitrantur: deinde hic ornatus, haec
opera atque artificia, signa, tabulae pictae, Graecos
homines nimio opere delectant. Itaque ex illorum
querimoniis intellegere possumus, haec illis acerbis-
sima videri, quae forsitan nobis levia et contemnenda
esse videantur. Mihi credite, judices. -tametsi vos-

 

