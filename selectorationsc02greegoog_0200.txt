1x. 26·] Clodius resolves to kr‘ll drot. 179

gestam vobis dum breviter expono, quaeso, diligenter
attendite.

24. Ρ. Clodius cum ‚statuisset omni scelere in prae·
tura vexare rempublicam, videretque ita tracta esse
comitia anno superiore, ut non multos mensis praetu-
ram gerere posset, -qui non honoris gradum specta·
ret, ut ceteri, sed et L. Paulum conlegam effugere
vellet, singulari virtute civem, et annum integrum ad
dilacerandam rem publicam quaereret‚—subito reliquit
annum suurn, seseque in annurn proximum transtulit:
non (ut fit) religione aliqua, sed ut haberet, quod ipse
dicebat, ad'praeturam gerendam, hoc est, ad ever· ⁴
tendam rem publicam, plenum annum atque integrum.
25. Occurrebat ei mancam ac debilem praeturam sutu-
ram suam consule Milone ε eum porro summo consensu
populi Romani consulem fieri videbat. Contulit se
ad ejus competitores, sed ita, totam ut petitionem ipse
solus etiarn invitis illis gubernaret, tota ut comitia suis,
ut dictitabat, umeris sustineret. Convocabat tribus, se
interponebat, Collinam novam dilectu perditissimorum
civium conscribebat. Quanto ille plura miscebat, tan-
to hic magis in dies convalescebat. Ubi vidit homo
ad omne facinus paratissimus fortissimum virum, in-
imicissimum suum, certissimum consulem, idque intel·
lexit non solum¹ sermonibus, sed etiam suffragiis pop-
uli Romani saepe esse declaratum, palam agere coepit,
et aperte dicere occidendum Milonem. aa. Servos
agrestis et barbaros, quibus silvas publicas depopula-
tus erat Etruriamque vexarat, ex Apennino dedux-
- erat, quos videbatis. Res erat minime obscura. Ete-
nim palam dictitabat consulatum Miloni eripi non
posse, vitam posse. Significavit hoc saepe in senatu,
dixit in contione. Quinetiam M. Favonio, fortissimo
viro, quaerenti ex eo qua spe fureret Milone vivo, re·
spondit triduo illum aut summum quadriduo esse peri-
turum t quarn vocem ejus ad hunc M. Catonem statim ,
Favonius detulit. ,

 

